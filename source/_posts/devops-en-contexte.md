title: DevOps en contexte
data: 2021-01-18 09:28:00
categories:
  - DevOps
---

M'estic preparant una xerrada sobre DevOps i considero important començar afegint cert contexte. No val solament entendre el "què", sinó ser capaços de poder-ho situar en un escenari més global on un mateix **pensament** es repeteix en diversos camps, que poden estar més o menys relacionats entre ells.

Gràcies a les tecnologies **cloud** som capaços d'aixecar serveis i trastejar amb el codi en un entorn que imita aquells de producció, de manera segura, ràpida i aïllada. La metodologia DevOps es basa en trencar les velles estructurestan rígides entre departaments, un canvi de mentalitat i **cultura** on anem tots a una a desplegar noves característiques per mesurar el seu valor i impacte sobre el client.

La gràcia de la idea és que no és una estratègia que es pugui seguir de forma aïllada. Un equip de desenvolupadors i enginyers de plataforma no són DevOps si les unitats de negoci no acompanyen, si el mànager no defineix correctament ni evoluciona les tasques, si no som capaços de realment mesurar els resultats i tants altres `si`s.

> La principal idea darrere DevOps és descubrir i aprendre per a poder aportar valor real de forma sostenible i continuada.

I aquest és un pensament que trobem també en altres àmbits, ja que no és res que cenyeixi en un entorn tècnic, sinó en un contexte estratègic, en cicles de **mesurar** i **aprendre** Ho trobem en:
- **Agile** - potser el més lligat a DevOps - on estructurem els projectes a partir de fites curtes per a rebre feedback del client, maximitzar el valor i flexibilitzar l'enfoc a la feina.
- **Lean Startup**, on busquem el contacte amb el client com més aviat millor per a desenvolupar les característiques del nostre negoci.
- **Growth Hacking**, amb entorns de marketing que proven contínuament noves estrategies per a maximitzar l'impacte de les campanyes i el creixement d'un negoci, servei o producte.

I segur que me n'estic deixant molts d'altres.
